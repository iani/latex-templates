\noindent
Θέμα: Επιλογή Υπεύθυνου για Δημοσιότητα και Διοργανώσεις Εκδηλώσεων

Ως τώρα είθισται οι εκδηλώσεις του Τμήματος όπως Φεστιβάλ, Ημερίδες κλπ. διοργανώνονται με πρωτοβουλία μελών του Τμήματος.  Όμως η διαδικασία της διοργάνωσης συμπεριλαμβάνει και ευθύνες συντονισμού τόσο προς την Διοίκηση όσο και πρός το Τμήμα γενικά.  Ως τώρα αυτές οι ευθύνες επιβάρυναν την Γραμματεία και τους εκάστοτε υπεύθυνους με αποτέλεσμα να δυσκολεύεται η Γραμματεία να ανταποκριθεί λόγω του πλήθους των εκδηλώσεων αλλά και λόγω της ανάγκης συντονισμού με τα μέλη του Τμήματος.  Γιαυτό το λόγο εισηγούμαι να ορισθεί υπεύθυνος για Δημοσιότητα και Διοργανώσεις Εκδηλώσεων, στον οποίο θα μπορούν να απευθύνονται τα μέλη του Τμήματος για συμβουλή και βοήθεια σε τυπικά θέματα όπως πχ. διαδικασία αίτησης για άδεια χρήσης αιθουσών του Πανεπιστημίου, αλλά και συντονισμό με άλλες εκδηλώσεις και με τις δραστηριότητες άλλων συναδέλφων.  Η ευθύνη παραμένει στον εκάστοτε κυρίως διοργανωτή, όμως η βοήθεια από άτομο που είναι ενήμερο για τις διαδικασίες μπορεί να βοηθήσει στον συντονισμό και να αποδειχθεί πολύτιμη συμπαράσταση για τον διοργανωτή.

Με εκτίμηση,
